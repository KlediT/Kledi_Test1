<!DOCTYPE html>
<html>
  <head>
    <title></title>
    <link rel="stylesheet" type="text/css" href="Inspektimi.css" />
  </head>
  <body>
    <header>
      <h1>Inspektimi në bizneset pranë shkollave në Lezhë</h1>
    </header>

    <main>
      <br /><br /><img
        src="https://arsimi.gov.al/wp-content/uploads/2018/09/669A5380-1024x683-1-768x512.jpg"
        alt="Pershkrimi i imazhit"
      />
      <p>
        Krahas përgatitjeve për librat dhe infrastrukturën shkollore, një
        vëmendje të posaçme këtë vit ndaj nxënësve do të ketë edhe siguria
        ushqimore. Inspektorët e Agjencisë Kombëtare të Ushqimit kanë filluar
        punën në terren për të kontrolluar bizneset që ushtrojnë aktivitetin e
        tyre pranë institucioneve shkollore. Në inspektimin e disa subjekteve në
        qytetin e Lezhës ishte e pranishme edhe ministrja e Arsimit e shoqëruar
        nga zëvendësministrja e Bujqësisë dhe kreu i Agjencisë Kombëtare të
        Ushqimit të cilët pas inspektimit komunikuan me administruesit e disa
        bizneseve duke u kërkuar respektimin e kushteve sipas rregullave në fuqi
        dhe të tregojnë kujdes maksimal ndaj produkteve që tregtojnë, pasi
        diskutohet shëndeti i fëmijëve që është prioritet me rëndësi për
        prindërit por edhe institucionet që ushtrojnë kontrolle. “Shkolla po
        fillon dhe gjithë vëmendja është tek nxënësit edhe në një aspekt tjetër
        që lidhet me sigurinë ushqimore. Ndaj në cilësinë e ministres do doja të
        falënderoja Autoritetin Kombëtar të Ushqimit të cilët këto ditë
        përfundojnë inspektimet e para te të gjithë standardeve të bizneseve që
        operojnë rrotull shkollave. Do të jetë një vëmendje e posaçme edhe në
        ditët kur fillon shkolla në mënyrë që ne të kemi sigurinë ushqimore për
        të gjithë gamën e asortimenteve që këto biznese ofrojnë për nxënësit dhe
        jo vetëm.” Zëvendësministrja e Bujqësisë, Ermira Gjeçi nga Lezha foli
        edhe për një plan të parë të detajuar që AKU ka ndërmarrë për
        inspektimin e subjekteve deri në fund të muajit tetor. “AKU është drejt
        finalizimit të planit të parë të inspektimeve që do të kryej në të
        gjithë operatorët e biznesit ushqimor të cilët ushtrojnë aktivitetin
        pranë shkollave, duke pasur në qendër të fokusit nxënësit, duke dashur
        të jemi të sigurt për sigurinë ushqimore në të gjithë këta operator në
        përmbushjen e kushteve higjeno-sanitare. Është një operacion që pritet
        të përfundojë në fillim të tetorit dhe do të vijojë gjatë gjithë vitit
        2018-2019.”-deklaroi Gjeçi Inspektimet në terren u kryen në disa
        subjekte pranë shkollave “Besëlidhja”, “Gjergj Kastrioti” dhe “Hydajet
        Lezha” të cilat ofrojnë produkte të cilat konsumohen nga fëmijët gjatë
        orëve të pushimit.
      </p>
    </main>

    <footer>
      <h4 class="ft">Created on 2023</h4>
    </footer>
  </body>
</html>
